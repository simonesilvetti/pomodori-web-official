---
templateKey: recipe-post
title: Tagliolini verdi alle vongole
date: 2021-03-20T12:53:08.796Z
difficulty: 2
time: 1h + 2h
description: "La pasta fresca si colora di verde grazie agli spinaci, dando un
  tocco di novità ad un grande classico italiano: la pasta con le vongole!"
featuredimage: /img/tagliolini_verdi_vongole.png
images: []
dose: 3 persone
ingredientsSections:
  - section: PASTA FRESCA
    ingredients:
      - 200g farina 1
      - 2 uova
      - 125g spinaci
      - sale
  - section: CONDIMENTO
    ingredients:
      - 700g vongole veraci
      - aglio
      - sale
      - olio evo
preparationSteps:
  - step: >-
      **Iniziamo con la preparazione della pasta fresca.**


      Lavate gli spinaci e scottateli per qualche minuto in acqua bollente. Dopo averli fatti raffreddare, strizzateli e frullateli con le uova.


      Impastate il mix ottenuto con la farina, aggiungendo mezzo cucchiaino di sale. Fate una palla, avvolgetela con della pellicola e fate riposare in frigo per un'ora.


      Trascorso il tempo necessario, tirate la pasta aiutandovi con la macchina per fare la pasta fresca, aggiungendo farina ad ogni passaggio se troppo morbida o appiccicosa. Ricavate quindi dei tagliolini.
  - step: >-
      Per la preparazione delle vongole, è importante ricordare che devono
      spurgare per circa 2 ore. Vi consiglio quindi di procedere con quanto
      segue non appena mettete l'impasto della pasta fresca a riposare in
      frigo. 


      Sciacquate bene le vongole sotto l’acqua corrente, eliminando quelle già aperte. Per verificare che non ci siano conchiglie piene di sabbia, sbattetele una per una nel lavandino: le vongole piene di sabbia si apriranno subito e andranno rimosse. Mettetele poi a mollo in acqua fredda e aggiungete un pugno di sale grosso. Lasciatele spurgare per circa 2 ore.


      Trascorso tale tempo, risciacquate le vongole. Mettetele poi in una padella con uno spicchio d'aglio e olio evo e copritele con un coperchio. Lasciatele sul fuoco, le vongole si apriranno in pochi minuti.

  - step: Cuocete i tagliolini in acqua bollente per 1/2 minuti. Aggiungete quindi i
      tagliolini alle vongole, completando la cottura nell'acqua delle stesse
      per un minuto.
note: Se non possedete la macchina per fare la pasta fresca, potete stendere delle
  sfoglie con l'aiuto di un mattarello (spessore 1-2 mm). Infarinatele bene e
  ripiegatele su se stesse. Procedete quindi con un coltello a lama liscia e
  ricavate tagliolini o tagliatelle a vostro piacimento.
card: 
tags:
  - primi
  - pasta fresca
  - vongole
  - spinaci
blogger: Katia
---
La pasta fresca si colora di verde grazie agli spinaci, dando un tocco di novità ad un grande classico italiano: la pasta con le vongole!