---
templateKey: blog-post
title: AVETE MAI FATTO IL SALE AL LIMONE?
date: 2021-03-16T14:52:19.323Z
blogger: Claudia
description: Per possessori di un essiccatore casalingo
featuredpost: true
featuredimage: /img/blog_limonesale.png
tags:
  - limone
  - sale
  - essiccatore
---
![sale limone](/img/blog_limonesale.png)

Qualche anno fa ho regalato a mio marito un essiccatore (<https://www.tauroessiccatori.com>) ed improvvisamente mi si è aperto un mondo su un nuovo modo di usare il cibo in cucina.  Sapevate che si può essiccare la frutta per fare sfiziose chips, la verdura per arricchire piatti salati (o addirittura ricavarne una farina) o gli scarti per farne un dado casalingo?  La curiosità è stata talmente tanta che ho anche comprato un libro di ricette “essiccate” nel quale ho trovato questa ricetta interessantissima.  Così, dopo aver essiccato dei limoni del mio orto (le modalità di essiccazione vengono sempre ben riportate nel testo), li ho riposti a strati in un barattolo di vetro a chiusura ermetica, alternandoli con del sale grosso.  Il risultato è incredibile: un sale che profuma di limone con il quale insaporire ricette di carne e pesce, particolarmente indicato per intingoli e per marinature (io l’ho usato recentemente per marinare del pollo insieme ad olio, sale, pepe). 

Squisito ❤️

Se avete un essiccatore, il sale al limone è un must!!